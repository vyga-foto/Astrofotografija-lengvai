<!DOCTYPE html>
<html>
    <head>
        <title>1. O vis dėlto ji sukasi</title>

          <meta charset="utf-8">
          <meta name="keywords" content="astrofotografija, vyga.foto, polius, Šiaurinė, žvaigždė, montuotė, pusiaujinė, fotografija">
          <meta name="description" content="O vis dėl to ji sukasi. Pusiaujnės dangaus sekimo montuotės astrofotografijai. Šiaurinės žvaigždė. Grįžulo Ratai">

              <style>
                   
              </style>

              <link rel="stylesheet" href="style.css"> 
    </head>

<body>
                 <body onmousedown = "return false;" onclick = "return true;">
                    
    <article>
       
         <h1><center>1. O vis dėlto ji sukasi</center></h1><br>
Visi žinome, kad tai Žemė sukasi apie savo ašį, nors atrodo, kad sukasi dangus ir žvaigždės. Sukimosi ašis eina per geografinius Žemės ašigalius, o ašies sankirtos su <a href="#1111">dangaus sfera </a><sup>1</sup> vadinamos dangaus poliais. Šiaurinis dangaus polius yra tiesiai virš geografinio Šiaurės ašigalio, Pietinis - virš Pietų. Žemei sukantis, dangaus poliai nejuda, o visi kiti dangaus kūnai atrodo besisukantys apie juos. Prie polių žvaigždės juda lėčiausiai, ties dangaus ekvatoriumi - greičiausiai, taip pat judesys greičiau fiksuojamas ilgesniu židinio nuotoliu, nei plačiakampiu objektyvu.<br>
Kad žvaigždės nuotraukoje atrodytų tikroviškai (kaip natūraliai jas matome), judesio neturi matytis. Turi būti arba ribojamas išlaikymas tiek, kad Žemės sukimasis nespėtų paversti žvaigždžių „brūkšneliais“, arba naudojamas įtaisas, sukantis fotoaparatą Žemės sukimosi greičiu į priešingą pusę (žr. 1.1 sk.).<br><br>

<center><img src="img/Sfera _poliai.jpg" alt="Dangaus sfera ir poliai"></center><br>

Fenomenalus atsitiktinumas, kad Šiaurinis dangaus polius beveik (žr. 1.5 sk.) sutampa su Šiaurine - ryškiausia Mažųjų Grįžulo Ratų žvaigžde. Šiaurinė žvaigždė <a href="#1112">šimtmečius </a><sup>2</sup>  yra matoma vis toje pačioje vietoje, todėl įvairių tautų seniau buvo laikyta dangaus centru, vadinta Vinimi, Kuolu, Jūreivių žvaigžde. Ji randama vedant tiesę aukštyn per dvi kraštines Didžiųjų Grįžulo Ratų žvaigždes, pratęsiant atstumą tarp jų apie 5 kartus (žr. 1.4 sk.). Štai kodėl objektyvą nukreipus į Šiaurinę, nuotraukoje žvaigždės „brėžia“ apskritimus, o sekimo sistemos turi būti orientuotos į Šiaurinį polių.<br>
<font color=lightblue>Jei dar nežinojote, tai įdomus faktas - Didieji Grįžulo Ratai ir Šiaurinė žvaigždė pavaizduoti Aliaskos vėliavoje.</font><br> 
Pietų pusrutulis neturi tokio aiškaus „dangaus centro“. Vienintelė žvaigždė, rodanti Pietinį polių, yra Sigma Oktanta, vos pastebima ir neišsiskirianti iš kitų žvaigdžių, visai netinkama navigacijai.<br><br>

<h3>1.1. Dangaus sekimo (pusiaujinės) montuotės</h3>
Kokybiškoms astronuotraukoms būtini pakankamai ilgi, dešimčių sekundžių, minučių (net valandų) išlaikymai, tačiau Žemės sukimasis riboja ekspozicijos trukmę ir objektyvų židinio nuotolį. Problema sprendžiama panaudojant dangaus <a href="#1113">sekimo </a><sup>3</sup> montuotes, kurios kompensuoja Žemės sukimą.<br><br>
Sekimo sistemas paprasčiau derinti su plataus kampo objektyvais. Maksimali 12 val. trukmės sekimo paklaida lygi dvigubai sulygiavimo klaidai. Kai montuotės ašis tiksliai nukreipta į Šiaurinę žvaigždę, sulygiavimo tikslumas praktiškai artimas 1 laipsniui. 1 laipsnis = 3600 arcsek., todėl per 12 val. gali atsirasti 3600 x 2 = 7200 arcsek. klaida, arba 7200 / 12 = 600 arcsek./val. = 10 arcsek./min.<br> 
Pvz., 0,00476 mm <a href="#1114">pikselio žingsnio </a><sup>4</sup> jutikliui su 12 mm objektyvu <a href="#1114">atvaizdo mastelis </a><sup>5</sup> M = 206265 x 0,00476 / 12 = 81,82 arcsek./px. Leidžiama vienos ekspozicijos paklaida yra 0,5 pikselio, t. y. 41 arcsek. (81,82 x 0,5). Taigi, su sekimo montuote 12 mm objektyvu maksimalus vienos ekspozicijos išlaikymas  41 / 10 = 4 min.<br> 

<b>Nuo f/2.8 ir šviesesniems plataus kampo objektyvams faktiškai pakanka 1-2 min. išlaikymų</b> (ilgesne ekspozicija dangus dažnai jau būna „peršviestas“). 
<b><br>
Plačiakampiams objektyvams praktiškai užtenka to, kad Šiaurinė žvaigždė būtų matoma sekimo montuotės ieškiklyje</b> (žr. 1.2 sk.).<br><br>

Ilgesnio židinio nuotolio objektyvai reikalauja žymiai daugiau tikslumo -  0,2 laipsnio ir mažiau, 0,2 x 3600 = 720 arcsek. 12 valandų paklaida būtų 720 x 2 = 1440 arcsek., perskaičiavus 1440 / 12 = 120 arcsek./val. = 2 arcsek./min. 
Tam pačiam jutikliui 200 mm objektyvu  M = 206265 x 0,00476 / 200 = 4,91 arcsek./px. Vienos ekspozicijos leidžiama 0,5 px paklaida 4,91 x 0,5 = 2,45 arcsek., tuomet 200 mm objektyvu galimas maksimalus išlaikymas 2,45 / 2 = 1,2 min.<br><br>
Populiarėjant astrofotografijai, rinkoje atsiranda daug lengvų ir komaktiškų dangaus sekimo montuočių, tvirtinamų tiesiog ant standartinio trikojo.
<b>Mažiau nei 200 mm židinio nuotolio objektyvams galite naudoti iOptron SkyTracker, Vixen Polarie Star Tracker, Sightron Nano Tracker tipo montuotes.<br> Su teleobjektyvais reikalingi aukštesnės klasės įrenginiai - AstroTrac TT320X ar panašaus lygio kiti.</b><br><br>

<center><img src="img/montuote_1.jpg" alt="Dangaus sekimo pusiaujinė montuotė"><img src="img/montuote_2.jpg" alt="Dangaus sekimo pusiaujinė montuotė"><img src="img/montuote_3.jpg" alt="Dangaus sekimo pusiaujinė montuotė"></center><br><br><br>

<h3>1.2. Tony Hallas moralas</h3>
Nepaslaptis, kad stipriau redaguojant atskirus kadrus, išryškėja specifinis chromatinis fono triukšmas - skirtingų spalvų „dėmės“. Amerikiečių astrofotografas Tony Hallas siūlo sudedant (DSS ar kt. programa) kiekvieną kadrą šiek tiek (galbūt iki kelių žvaigždžių diametrų) perslinkti atsitiktine tvarka, - taip sujungtų kadrų  spalvų vidurkis gautųsi tamsiai pilka spalva.<br>
Taigi moralas: <b>gal geriau montuotę ne idealiai nukreipti į Šiaurinį polių, tik fotografuoti išlaikymu dar be matomų „brūkšnelių“ atskiruose kadruose.</b> Programos sulygiuos žvaigždes pagal kadrų seką, vienintelis mažas trūkumas – reikės šiek tiek apkirpti sujungtą vaizdą.<br><br> 

<h3>1.3. Kompaktiškiausia  pasaulyje - Nano  Tracker montuotė</h3>
<b>Sightron Nano Tracker</b> ne kiek mažiau tikslesnė nei kitos montuotės, kiek nepatogesnė ieškant Šiaurinės žvaigždės (užtat pati mažiausia ir lengviausia iš visų). Leistina apkrova iki 2 kg, svorio centras neturi būti toliau nei <b>10 cm</b> nuo sukimosi ašies. Nors gamintojas rekomenduoja naudoti ne didesnius nei <b>50 mm</b> objektyvus, internete galite rasti pavyzdžių net su 200 mm „monstrais“. Galima daryti iki 60 sek. išlaikymus (plačiakampiu - 120 sek.).<br><br> 

<center><img src="img/nano_tracker.jpg" height="250" alt="Sightron Nano Tracker pusiaujinė montuotė"></center><br>

<b>Svarbu: kad nesugadintumėte pavaros, priverždami (ir nusukdami) montuotei rutulinę galvutę, laikykite už fotoaparato tvirtinimo platformos.</b><br>
Jei esate Šiaurės pusrutulyje, režimų perjungėją nustatykite į <b>N</b> padėtį. Sekimo režimų perjungimas išpildytas gana neįprastai. Visų pirma, jie persijungia tik nuosekliai vienas po kito (žvaigždės – mėnulis – saulė – greitis x50). <b>Įjungus maitinimą, visada automatiškai pasileidžia žvaigždžių sekimo režimas.</b> Pats perjungimas vykdomas jungiklį (N S) perstumiant į priešingą (nei esama) padėtį ir per 2 sek. grąžinant atgal. Pavyzdžiui, jei perjungėjas (N S) yra „N“ padėtyje, režimą pakeisite perjungę į padėtį „S“ ir per 2 sek. vėl atgal į „N“. Viena tokia operacija esamą režimą pakeičia į sekantį po jo. Jeigu prieš tai buvo režimas „žvaigždės“, bus perjungta į „mėnulis“, jei buvo „mėnulis“ – dabar bus „saulė“ ir taip ratu toliau. Šviesinė sekimo režimų indikacija: mirksi 1x - „žvaigždės“;  mirksi 2x – „mėnulis“;  mirksi 3x – „saulė“;  šviečia pastoviai (nemirksi) – „greitis x50“.<br><br> 

<h3>1.4. Sightron Nano Tracker montuotės derinimas</h3>
Prisiminkite - Šiaurinis dangaus polius beveik sutampa su Mažųjų Grįžulo ratų žvaigžde, vadinama Šiaurine. Ji randama apie 5 kartus pratęsiant atstumą tarp dviejų kraštinių Didžiųjų Grįžulo Ratų žvaigždžių.<br> 
Jūs, žiūrėdami pro polių ieškiklio angą, turite nusitaikyti  į Šiaurinę žvaigždę - Šiaurinį dangaus polių*. Tas pats pincipas tinka visoms pusiaujinėms montuotėms.<br><br>

<center><img src="img/montuot_derinimas.jpg" height="" alt="Sightron Nano Tracker montuotės derinimas"></center><br>

Juodame kvadrate matote montuotės testą - grafiką. Perjungus sukimosi kryptį, normalų sekimo režimą sistema pasiekė po 30 sek. tuščios eigos. Išjungus maitinimą, pakeitus padėtį ir vėl įjungus, montuotė tęsė sekimą praktiškai be nukrypimo.<br> 
<b>Tačiau gamintojas rekomenduoja, kad prieš pradedant fotografuoti  montuotė būtų paveikusi 5 min. (taikoma ir tik įjungus prietaisą, pakeitus kryptį, greitį, ar kameros padėtį).</b><br> 
Paleidžiant, pakeitus sukimo kryptį ir pan., pasikeičia pavaros perdavimo momentai, todėl sekimas tuo metu gali būti nestabilus. Jei nenorite laukti 5 min., bent <b>10 sek.</b> „prasukite“ montuotę <b>50x</b> greičiu, - tiek laiko užteks normalizuoti reduktoriaus darbą.<br> 
Planuodami eksponavimų  trukmę, įvertinkite ir tai, kad pilnas montuotės pavaros periodinis momentas <b>29 min.</b><br><br>  

<h3>1.5. Tikroji Šiaurinio dangaus poliaus vieta</h3> 
Tiksli Šiaurinio poliaus vieta yra 43 arcmin. nuo Šiaurinės į Kochabo pusę arba 0,7° (~1°). 
<font color=lightblue>Jei dar nežinojote, tai ištiestos rankos atstumu mažojo piršto plotis vizualiai apytikriai lygus 1 laipsniui.</font><br> Tokiu būdu į Šiaurinį polių nukreipta sekimo montuotė puikiai susitvarkys su 60 sek. trukmės išlaikymais.<br><br>
<center><img src="img/siaurinis_dangaus polius.jpg" alt="Šiaurinis dangaus polius"></center><br>
<center>Dangaus polių rasite ištiesę ranką į Šiaurinę žvaigždę ir atidėję atstumą per mažojo piršto plotį Kochabo link.</center> 



<br><br><br><br>
<em id="1111"><sup>1</sup> Dangaus sfera - įsivaizduojama neapibrėžto spindulio sfera su joje esančiais šviesuliais.</em><br><br>
<em id="1112"><sup>2</sup> Žemės ašis svyruoja 25 725 metų ciklu, kurio metu dangaus poliai praslenka  šalia daugybės kitų žvaigždžių. Pavyzdžiui, prieš daug tūkstančių metų „Šiaurine" žvaigžde buvo Vega, ir vėl taps ja po 12 tūkst. metų. Dabartiniame cikle Šiaurinė žvaigždė arčiausiai dangaus poliaus bus 2102 m.</em><br><br>
<em id="1113"><sup>3</sup> "Dangaus ”seklys” (angl. sky tracker) - įrenginys, kuris seka  dangaus skliautą.</em><br><br>
<em id="1114"><sup>4</sup> Pikselio žingsnis (angl. pixel pitch) - atstumas tarp pikselių centrų matricoje. Atvaizdo mastelis - objekto tikrojo dydžio mato santykis su ilgio vienetu ant fotoaparato jutiklio. Plačiau žr. 3 sk. "Teorija ir technika".</em>

    </article>

</body>
</html>
