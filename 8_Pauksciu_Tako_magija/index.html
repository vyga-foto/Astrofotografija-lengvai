<!DOCTYPE html>
<html>
    <head>
        <title>8. Paukščių Tako Magija</title>

          <meta charset="utf-8">
          <meta name="keywords" content="astrofotografija, vyga.foto, polius, Šiaurinė, žvaigždė, montuotė, pusiaujinė, fotografija">
          <meta name="description" content="O vis dėl to ji sukasi. Pusiaujnės dangaus sekimo montuotės astrofotografijai. Šiaurinės žvaigždė. Grįžulo Ratai">

              <style>
                   
              </style>

              <link rel="stylesheet" href="style.css"> 
    </head>

<body>
                 <body onmousedown = "return false;" onclick = "return true;">
    <article>

         <h1><center>8. Paukščių Tako magija</center></h1><br>
Paukščių Takas <em>(angl. - Milky Way)</em> yra mūsų galaktika - 250 milijardų gravitacija susietų žvaigždžių sistema - besisukantis spiralinių vijų diskas su sferiniu branduoliu centre. <br><br>

<center><img src="img/MW.jpg" alt="Paukščių Takas"></center><br>
<center><img src="img/MW2.jpg" alt="Paukščių Takas"></center><br>
<center><img src="img/MW3.jpg" alt="Paukščių Takas"></center><br>

<center>Paukščių Takas - gigantiška „skraidanti lėkštė“, Saulės sitema yra Paukščių Tako Oriono atšakoje<br> (grafinės iliustracijos pagal <a href="https://www.nasa.gov/" target="onmousedown">NASA</a/>).</center> 

<p>Iš Žemės matome Paukščių Tako projekciją dangaus sferoje, kaip šviesią juostą nakties danguje - tai mūsų galaktikos vaizdas iš vidaus (šono).<br> 
Keičiantis metų laikams, Paukščių Tako padėtis danguje kinta. Ypač gražiai jis išryškėja tamsiomis rudens naktimis be Mėnulio, kuomet šviesi juosta išsitiesia per visą dangų iš šiaurės rytų į pietvakarius. Ši kryptis išties atitinka rudeninės paukščių migracijos kelią, iš čia ir pavadinimas - Paukščių Takas, senoviškai - Gervių Takas, Žąsų Takas, Vėlių̃ Takas. Vėlių Taku vadino senovės báltų gentys: buvo tikima, kad juo į dausas išskrenda paukščiai ir iškeliauja žuvusių karių vėlės (beje, žodžio „vėlė“ reikšmė siejama su būrio vėliava).</p>

<center><img src="img/Milky_1.jpg" alt="Paukščių Takas"></center><br>
<center>Paukščių Takas turi du „paukščius“ - Gulbę ir Erelį (<a href="http://stellarium.org/" target="onmousedown">Stellarium</a/> simuliacija).</center>

<p>Ties Gulbės žvaigždynu Paukščių Takas tarsi plyšta į dvi dalis, tamsios properšos - tai tarpžvaigždinių dulkių telkiniai.<br>
Žemiau Erelio žvaigždyno matomas nedidukas Skydo žvaigždynėlis - <font color=lightblue>jei dar nežinojote, tai vienintelis žvaigždynas, susijęs su Lietuva</font>. Jis pavadintas Lenkijos ir Lietuvos valdovo <a href="https://www.vle.lt/straipsnis/jonas-sobieskis/" target="onmousedown">Jono Sobieskio</a/> garbei už 1683 m. laimėtą Vienos mūšį prieš turkus. Ši istorinė pergalė sustabdė Osmanų imperijos ekspansiją Europoje ir išgarsino    J. Sobieskį kaip „Europos skydą“. Ta pačia intencija garsus Gdansko astronomas Janas Hevelijus (1611-1687) į naujai sudaromą žvaigždynų atlasą įtraukė Sobieskio Skydą <em>(lot. - Scutum Sobiescian)</em>.<br>
Birželio - liepos naktimis Denebas, Altayras ir Vega būna zenite mums virš galvų ir sudaro ryškų taip vadinamą Vasaros Trikampį. Antaris - raudonoji Skorpiono grupės supermilžinė - neaukštai pasirodo tik gegužės - birželio mėnesiais.<br>
Gaila, bet ryškiausia ir plačiausia Paukščių Tako dalis tęsiasi Pietų pusrutulyje ir Lietuvoje nematoma. Galaktikos centras taip pat yra žemiau horizonto, Šaulio žvaigždyno pietinėje, Lietuvoje nematomoje, pusėje.</p><br>

<h3>Fotografavimas</h3>
Geriausias laikas fotografuoti Paukščių Taką - <b>nuo rugpjūčio vidurio</b>, kai stója tamsios naktys ir nėra Mėnulio. Tuo metu ryškiausia jo dalis matoma <b>pietvakariuose</b> lýg graži kolona danguje, lėtai judanti į vakarus, svyranti ir smeñganti žemyn, žiemõs laikui suvi̇̀s pragai̇̃štanti.<br>
Vadovaukitės ankstesniuose skyriuose aprašyta astrofotografijos teorija ir praktiniais patarimais (žr. 3 ir 4 sk.). Jeigu turite, būtinai <b>naudokite sekimo montuotę</b> (žr. 1 sk.) - ilgesni išlaikymai padės labiau išryškinti silpnuosius Paukščių Tako ūkus.<br><br>
<center><img src="img/MilkyWay2_2.jpg" alt="Paukščių Takas"></center><br>
<center>Matymo laukas skirtingais židinio nuotoliais (<a href="http://stellarium.org/" target="onmousedown">Stellarium</a/> simuliacija).</center><br>
Optimalus židinio nuotolio diapazonas tokiems peizažams - 18-35 mm  FF (12-24 mm APS-C). Labai plačiu kampu Paukščių Tako vaizdas nebus toks gražus ir didingas, kokį gali perteikti trumpesnis židinio nuotolis.<br><br>

<h3>Selektyvus apdorojimas</h3> 
Paprastai bandant sustiprinti kosminių ūkų ir miglų matomumą, dažnai pernelyg išdidėja ir „išdega“ žvaigždės. Sprendimas - atrankus (selektyvus) apdorojimas: žvaigždės ir dangus (fonas) atskiriami ir redaguojami kaip du atskiri atvaizdai (paskui vėl sujungiami).<br>
Pradžia kaip į̃prasta - subkadrų sudėjimas (6.1. - 6.4 sk.), šviesos taršos (6.5 sk.) ir gradiento (6.7. sk.) šalinimas, pirminis detalių išryškinimas (6.6.1 sk.).<br> 
Reikiamu momentu pradėkite atrankų apdorojimą:<br>
1.  Padarykite originalo kpiją (<b>Image > Duplicate...</b>), pavadinkite <em>„Ūkai“</em>.<br> 
2.  Panaudokite filtrą <b>Filter > Noise > Dust & Scratches /Radius ~ 4÷8 px</b> (parinkdami Radius, siekite panaikinti visas blankesnes žvaigždutes).<br> 
3.  Likusias ryškiausias žvaigždes pašalinkite retušuodami <b>Spot Healing Brush Tool</b> (ar kitu jums patogiu įrankiu).<br>
4.  Dubliuokite atvaizdą <em>„Ūkai“</em> (<b>Image > Duplicate...</b>)<br> 
5.  Virš <em>„Ūkai“</em> kopijos patalpinkite originalo kopiją (kaip antrą sluoksnį), ir įjunkite <b>Difference</b> režimą, - turi likti tik žvaigždes juodame fone.<br>
6.  Išskirkite šviesesnes žvaigždes <b>Select > Color Range...</b> (ar kokiu kitu įrankiu).<br>
7.  <b>Select > Modify > Expand /Expand By: ~ 2÷4 pixels</b> išplėskite išskyrimą. (Pabandykite dar komandą <b>Select > Modify > Feather /Feather Radius: ~2 pixels</b>).<br>
8.  <b>Filter > Blur > Gaussian Blur /Radius: ~2 Pixels</b>.<br>
9.  <b>Image > Adjustments > Brightness/ Contrast ~ ≤ 100/100</b> - atstatykite šviesumą.<br>
10. Sujunkite sluoksnius, failą pavadinkite <em>„Žvaigždės“</em>.<br>
11. Pabandykite pagerinti <em>„Žvaigždės“</em> atvaizdą (6.13 - 6.14 sk.).<br> 
12.  Grįžkite prie atvaizdo <em>„Ūkai“</em>(<b>3</b>) ir pasistenkite padidinti struktūrų išryškinimą (6.6 sk.)<br>
13. Sustiprinkite formų tūrius filtrais USM ar High Pass:<br> 
-   Filter > Sharpen > Unsharp Mask  /Amount: ~ 20 %, Radius: ~ 250 pixels;<br>
-   arba Ctrl+J /Soft Light > Other > High Pass /Radius: ~ 30÷50 Pixels;<br> 
-   ar Ctrl+J /Soft Light > Adjustments > Brightness/Contrast /Contrast(-50) > Filter Other > High Pass /Radius: ~ 100 Pixels, <b>arba kitais jums žinomais būdais</b>.<br> 
14.  Image > Adjustments > Levels - sustiprinkite kontrastą<br>  
15.  Virš <em>„Ūkai“</em>, kaip antrą sluoksnį, įkelkite <em>„Žvaigždės“</em>(<b>11</b>), perjunkite į <b>Screen</b> režimą, pareguliuokite <b>Opacity</b>.<br> 
16. Atlikite galutinius bendro vaizdo patobulinimus savo nuožiūra.<br><br> 

<center><img src="img/Untitled1_v4 FS.jpg" alt="Paukščių Takas"></center><br> 
<center>Paukščių Takas <a href="https://www.efoto.lt/node/1135814" target="onmousedown">(vyga.foto</a/> nuotr.)</center>

    </article>

<script src="script.js"></script>

</body>
</html>
